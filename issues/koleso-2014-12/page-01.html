<!DOCTYPE html>
<html lang="uk">
	<head>
		<meta charset="utf-8">
			
			<!--Prevent pinch to zoom on iOS devices-->
			<meta name="viewport" content="width=device-width; initial-scale=1.0; maximum-scale=1.0; user-scalable=no;" />
			
			<!--Allow saving as a web app on the home screen on iOS Devices (doesn't apply in Baker)-->
			<meta name="apple-mobile-web-app-capable" content="yes" />
			
			<!--If the page is saved as a web app, the statusbar will be black-translucent (doesn't apply in Baker)-->
			<meta name="apple-mobile-web-app-status-bar-style" content="black-translucent" />
			
			<!--Prevent phone number detection on iOS devices-->
			<meta name="format-detection" content="telephone=no" />
			
			
			<!--Title. The content of the title is displayed on the loading screen on iOS devices-->
			<title>Надія Кибальчич • Лист</title>
			
			<!--Loading the main style sheet-->
			<link href="styles/styles.css" rel="stylesheet" type="text/css" />
			
			</head>
	
	<body>
		
		<div class="wrapper">
			
			<!-- header image -->
			<div class="article-header"></div>
			
			<div class="content">
<h1>Надія Кибальчич</h1>
<h2>Лист</h2>
<p>У моїй душі палає жаль. Нема тому жалю нї впину, нї спокою. Моє слово як лїд; не дав менї Бог слова.</p>
<p>Не хочеть ся спати. У хатї чорно і тихо.</p>
<p>Згадала той лист, що з вечора дістала. Пишуть, що один наш літературний робітник тяжко хворіє і тяжко працює, бо йому нї на віщо існувати... Пишуть... та пишуть теж саме про другого...</p>
<p>Це у вчорашньому листі. В иньших напишуть про иньших. У ту ніч я у душках написала цей лист.</p>
<br />
<h2>* * *</h2>
<p>Єдине, в чім ще живе українська нація — це письменство. Так і повинні жити культурні нації, і звичайно воно виходячи з життя непримітно та примітно впливає на його. Не можна собі уявити культурного народу без літератури. У нас письменство значнїще; це стяг, біля якого збирають ся вірні своєї країни; від його ми ждемо більшого, а письменників бажаємо бачити &quot;рицарями без страху і догани&quot;. Але в дїйсности вони не такі. Щоб існувати, лиш існувати як жива істота, вони повинні йти на компроміси. Найвидатнїщі працюють на чужому полї, бо на свойому можна вмерти від голоду, а свої сього і не примітять.</p>
<p>Письменника взагалі мало примічають, як і людину, так і як письменника; він не знає, чи його читають, що про його думають, чи люблять, чи ні. А письменник теж людина, теж &quot;громадська товарина&quot; і не може жити та радіти тією самотою, яку від щирого серця дарує йому Україна (Українці). У наc мало читають українські книжки, занадто мало, і не через те, щоб вони були такі вже убогі — бо вже одно те, як можна це знати не читаючи їх? — а просто нема цїкавости.</p>
<p>Правда, це не заважає гостро судити письменника, коли він зверне на чуже. Судити і дивуватись. А треба не тому дивувати, що наші переходять на чуже, а тому, що вони зостають ся на свойому рідному. Хиба-ж таки часом замученій працею, засмученій самотою людинї не з’явить ся питаннє: Навіщо творити літера­туру, яка не має ґрунту — читачів? Кому-ж потрібна ця екзотична ростина?</p>
<p>Коли наше письменство не вяне, то сим керує якась стихійна сила, а зовсім не Українці, що ставлять на її шляху цілі бари­кади. Єдине, чого наш письменник може сподіватись, це що після смерти його згадають чулим словом. Але знов таки згадати, що він жива людина, то думаєть ся це дуже мало і не може бадьорити до праці. Хто береть ся до української літератури, той відрікаєть ся від слави, заробітку, віддає увесь свій талан (нехай він буде й малий, але людина віддає все, що має) і за це йому судить ся бути вічно у самоті.</p>
<p>Ви знаєте, як живуть наші письменники? Ви знаєте, що їх коштує давати нам свої твори? Ви знаєте, яке багацтво сили духа положено у кожному найменьшому з їх?</p>
<p>Иньші працюють до загину, щоб заробити собі (часто хво­рому) і своїй родині шматок хліба і написаний твір дорого йому дістаєть ся.</p>
<p>На наших очах гинуть наші, гинуть поволи, мов у тиху воду спускають ся, а ніхто сього не примічає. Ніколи людям. Їм треба працювати, працювати, працювати, щоб у їх сьвітлицї були оксамітні креселка, щоб мати спроможність скликати пишних гостий на пишні вечері, щоб мати дорогі сукні, дорогі забавки. Що думати про такі роскоші як жаль, щирість, любов! Ніколи!</p>
<p>Українці, а особливо їх письменники, порозкидані по всьому сьвітї, скрізь можна знайти малі українські гурточки, але між собою вони не звязані, хоч єсть усе, що може єднати людий. Є спільні думки, спільні розумові інтереси. Але ото й горе, що інтереси лише розумові, а не матеріяльні, того вони так мало єднають.</p>
<p>Час нам давно мати свій фонд та допомагати у лиху годину нашим письменникам. Ось згадайте, що вам довелось чути про їх бідуваннє, киньте геть свою недбалість і проведіть цю думку у життє. Наші робітники — живі люди.</p>
			</div> <!-- content -->
			
			
			<div class="footer">
				<div class="content-element">
					<p>Підтримка: <a href="http://koleso-mag.ho.ua">http://koleso-mag.ho.ua</a></p>
				</div>	<!-- content-element -->
				
			</div>	<!-- footer -->
			
		</div> <!-- wrapper -->
		
	</body>
</html>
