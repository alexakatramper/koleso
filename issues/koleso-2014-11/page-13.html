<!DOCTYPE html>
<html lang="uk">
	<head>
		<meta charset="utf-8">
			
			<!--Prevent pinch to zoom on iOS devices-->
			<meta name="viewport" content="width=device-width; initial-scale=1.0; maximum-scale=1.0; user-scalable=no;" />
			
			<!--Allow saving as a web app on the home screen on iOS Devices (doesn't apply in Baker)-->
			<meta name="apple-mobile-web-app-capable" content="yes" />
			
			<!--If the page is saved as a web app, the statusbar will be black-translucent (doesn't apply in Baker)-->
			<meta name="apple-mobile-web-app-status-bar-style" content="black-translucent" />
			
			<!--Prevent phone number detection on iOS devices-->
			<meta name="format-detection" content="telephone=no" />
			
			
			<!--Title. The content of the title is displayed on the loading screen on iOS devices-->
			<title>Надія Кибальчич • Лист</title>
			
			<!--Loading the main style sheet-->
			<link href="styles/styles.css" rel="stylesheet" type="text/css" />
			
			</head>
	
	<body>
		
		<div class="wrapper">
			
			<!-- header image -->
			<div class="article-header"></div>
			
			<div class="content">
<h1>Надія Кибальчич</h1>
<br />
<h2>* * *</h2>
<p class="poem">Ой плинуть хмарини в далекий той край,<br />
Ти, вітре буйненький, між ними все грай,<br />
Ти, вільний, неси їх, на північ неси.<br />
До нас поверни їх в недовгі часи...<br />
І де ті хмарини та будуть літать?<br />
Чи є в світі мова, щоб їх роспитать:<br />
Ой, де ви літали, ой де ви були,<br />
Чи вітри північні під вами гули,<br />
Чи билась негода, до неба вилась?<br />
Якою країна далека здалась?<br />
Я знаю, що холодно в тій стороні.<br />
Що скелі над морем стоять кам'яні.<br />
Що кволі рослини без сонця живуть,<br />
Що темнії хмари над ними пливуть...<br />
Минали ви, хмари, те місто сумне?<br />
Воно, мов та зірка, все вабить мене...<br />
За вами летіла б хоч глянути я...<br />
Не має надії ця мрія моя!<br />
Південні хмаринки легенькі й пухкі.<br />
Південні хмаринки, хороши такі,<br />
Рожеві як ранок, неначе в огні.<br />
Ой любая згадка про край той мені!</p>
<br />
<h2>* * *</h2>
<p class="poem">Вже червоні ті зелені віти<br />
і палають ніби у огні.<br />
Як огнище догоріло літо<br />
І осінні тихо тліють дні.<br />
Вишні пишно по садах убраті,<br />
Та далеко ген бренять вони,<br />
І жевріють золотом багаті<br />
Скрізь широколисті клени.<br />
Чисте небо, поховались хмари.<br />
Швидко поле і ліс той засне;<br />
Мов повітрє напоїли чари<br />
И все голубить сонечко ясне.<br />
Листє в лісі стиха облітає<br />
І на землю темную спада.<br />
Всіх природа приязно вітає,<br />
Хто про неї тепера згада.<br />
Хто полюбить вроду тиху й бліду,&nbsp;—<br />
Цім хороша осіння пора...<br />
Згасло літо, згинуло без сліду,<br />
Все навколо в'яне... заміра...</p>
<br />
<h2>* * *</h2>
<p class="poem">Блакитнеє небо і сонечко сяє,<br />
Та осінь надходить&nbsp;— скрізь знати її.<br />
Немов темна хмара граки небо вкрили&nbsp;—<br />
Вони одлітають в чужії краї.<br />
Вони вільні птахи, їм вільно летіти<br />
Високо над нами під небом ясним.<br />
На зустріч могутній зривається вітер&nbsp;—<br />
Як гарно в просторі змагатися з ним!<br />
Я там десь далеко, у иншому краї<br />
Цвіте&nbsp;— розцвітає роскішна весна;<br />
їх там дожидає і дерево в гаї<br />
І пишнії квіти й травиця ясна...<br />
Чогось все на думці, що осінь холодна<br />
Весну молодую з собою веде.<br />
Чогось все здається, що вільнеє щастє<br />
Мене десь близенько виглядає, жде.<br />
Здається, що прийде весняна година<br />
І я, перебувши нудьгу навісну.<br />
Мов вільная пташка, мов матиму крила,<br />
Куди тільки схочу, туди й полину.<br />
Чого тільки схочу, того і зазнаю,<br />
Хвилинки не втрачу, життєм я уп'юсь!<br />
Нехай сумно, тяжко, нехай в хмарах доля -<br />
Нічого, нічого тепер не боюсь!</p>
<br />
<h2>* * *</h2>
<p class="poem">Тихесенько, тихо та море плескочеться,<br />
В блакитнім тумані уся далина...<br />
Нічого, нічого і думать не хочеться...<br />
А думка, як чайка, в простор порина...<br />
Погас день пекучий, з хмарками безслідними.<br />
Заплив він у инше десь царство своє;<br />
І там над горами в тумані невидними<br />
Вже місяць червоний поволі встає.<br />
Під ним скрізь на морі мов искорки граються,<br />
А далі вже смуга, як жар той горить.<br />
Все більше ті гори туманом вкриваються<br />
На їх, наче зірка, десь огник зорить.<br />
На скелях, крізь віття промінне з утіхою<br />
Тонкії малюнки плести почина.<br />
Ой, можна з'єднатися і з нічкою тихою<br />
І стати бездумним неначе вона!<br />
І стати бездумним неначе вона...<br />
Он там за горою, що давно хороша,<br />
Що в чистим тумані зникать почина.<br />
Далеко, далеко за нею на північ<br />
Є скута морозом страшна сторона;<br />
Безкраї, безлюдні та темнії тайги<br />
Пісні все співають одні та одні;<br />
Неначе в предсмертній хворобі минають<br />
Беззоряні ночі, безсоняшні дні.<br />
В холодних халупках там гинуть поволі<br />
Без звістки про рідних, про світ, про життя,<br />
Не маючи сили змагатися жити,<br />
Шукаючи в смерті собі забуття.<br />
Там б'ється об стіни страшна хуртовина,<br />
Утомлені очі снігами сліпить.<br />
Ціною усього свого істнування<br />
Не можна там хвилі розради купить...<br />
Де сили беруться те знати і жити?<br />
І навіть втішатись, хоча б одну мить...<br />
Прокляттє жадобі життя, істнування,<br />
Якої не можна ніколи зломить,<br />
Яка робить камінь з живої людини.<br />
Гартує від жалю на користь собі.<br />
Примушує жити, вбиває пориви,<br />
Знесилює душу в тяжкій боротьбі!..</p>
<br />
<h2>* * *</h2>
<p class="poem">Жевріє все небо, віщує погоду<br />
Проміння на море відтінки кладуть;<br />
З ясного заходу на тихую воду<br />
Огневії смуги все далі ідуть.<br />
Мов озеро&nbsp;— море, немає ні хвилі...<br />
Тремтить і колише, мов срібло живе.<br />
На білих вітрилах, неначе на крилах,<br />
Як чайка, як біле човенце пливе.<br />
І небо і море й далекії гори<br />
Прозорим серпанком туман покрива.<br />
Не тугу і горе про втіху говоре<br />
Та пісня, що зтиха рибалка співа.</p>
<br />
<h2>* * *</h2>
<p class="poem">На півдні.
Повій, вітре легесенький,<br />
з півночі, з гори.<br />
Та так тихо, тихесенько<br />
Мені говори,&nbsp;—<br />
Що робиться, що діється<br />
в моїй стороні.<br />
Співай тихо, тихесенько<br />
Свої ти піснї,<br />
в виноградах густолистих<br />
Ти не спочивай.<br />
Та барвистим олеандрам<br />
Пісень не співай;<br />
Та пахощів з померанців<br />
Собі не бери.&nbsp;—<br />
Повій, вітре легесенький,<br />
з півночі, з гори!<br />
&quot;Я не вію тихесенько,<br />
А вию, гуду.<br />
Бо з холодної півночі<br />
Сюди я іду.<br />
І пахощів що дурманять.<br />
Тут не пить мені,&nbsp;—<br />
я напився вже морозу<br />
В моїй стороні.<br />
Не співать же олеандрам<br />
Про зіму пісні.<br />
Ні про горе, про в'язниці,<br />
Смутнії, тісні!<br />
І тим буйним виноградам<br />
Я не принесу<br />
Із холодної півночі<br />
Кріваву росу.<br />
Не трояндам моя пісня<br />
Співана в журбі,&nbsp;—<br />
Все, що маю з мого краю<br />
Принесу&nbsp;— тобі!&quot;</p>
			</div> <!-- content -->
			
			
			<div class="footer">
				<div class="content-element">
					<p>Підтримка: <a href="http://koleso-almanac.in.ua/">http://koleso-almanac.in.ua/</a></p>
				</div>	<!-- content-element -->
				
			</div>	<!-- footer -->
			
		</div> <!-- wrapper -->
		
	</body>
</html>
