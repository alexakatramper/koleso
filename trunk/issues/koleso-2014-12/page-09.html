<!DOCTYPE html>
<html lang="uk">
	<head>
		<meta charset="utf-8">
			
		<!--Prevent pinch to zoom on iOS devices-->
		<meta name="viewport" content="width=device-width; initial-scale=1.0; maximum-scale=1.0; user-scalable=no;" />
		
		<!--Allow saving as a web app on the home screen on iOS Devices (doesn't apply in Baker)-->
		<meta name="apple-mobile-web-app-capable" content="yes" />
		
		<!--If the page is saved as a web app, the statusbar will be black-translucent (doesn't apply in Baker)-->
		<meta name="apple-mobile-web-app-status-bar-style" content="black-translucent" />
		
		<!--Prevent phone number detection on iOS devices-->
		<meta name="format-detection" content="telephone=no" />


		<!--Title. The content of the title is displayed on the loading screen on iOS devices-->
		<title>Богдан-Ігор Антонич • Три перстені</title>

		<!--Loading the main style sheet-->
		<link href="styles/styles.css" rel="stylesheet" type="text/css" />

	</head>

	<body>

		<div class="wrapper">

			<!-- header image -->
			<div class="article-header"></div>
			
			<div class="content">

<h1>Богдан-Ігор Антонич</h1>
<p><i>Із збірки <b>&quot;Три перстені&quot;</b></i></p>


<h2>Три перстені</h2>

<p class="poem">Крилата скрипка на стіні,<br />
червоний дзбан, квітчаста скриня.<br />
У скрипці творчі сплять вогні,<br />
роса музична срібна й синя.</p>

<p class="poem">В квітчастій скрині співний корінь,<br />
п'янливе зілля, віск, насіння<br />
та на самому дні три зорі,<br />
трьох перстенів ясне каміння.</p>

<p class="poem">В червонім дзбані м'ятний трунок,<br />
зелені краплі яворові.<br />
Дзвони, окриленая струно,<br />
весні шаленій і любові!</p>

<p class="poem">Підноситься угору дах,<br />
кружляє дзбан, співає скриня.<br />
І сонце, мов горючий птах,<br />
і ранок, спертий на вориння.</p>


<br/>
<h2>Корчма</h2>

<p class="poem">Про дівчат і про купців<br />
оповідає давня повість.<br />
Крилата чарка у руці,<br />
жага і трунок гусне в крові.</p>

<p class="poem">Червінці дзвонять на столі,<br />
і місяць – найхмільніший келих.<br />
Схилився вечір до землі<br />
і срібним сяйвом ріки стелить.</p>


<br/>
<h2>Веретено</h2>

<p class="poem">Стрілчастий день, прозорий холод<br />
і вся невпійманість краси.<br />
Широко креслиш пісні коло.<br />
Ех, пахне ранок. Срібло й синь.</p>

<p class="poem">Душа острунена й зелена.<br />
Сміється сніг, сміюся я.<br />
Червоним сонця веретеном<br />
закрутить молоде хлоп'я.</p>


<br/>
<h2>Село</h2>

<p class="poem">Корови моляться до сонця,<br />
що полум'яним сходить маком.<br />
Струнка тополя тонша й тонша,<br />
мов дерево ставало б птахом.</p>

<p class="poem">Від воза місяць відпрягають.<br />
Широке конопляне небо.<br />
Обвіяна далінь безкрая,<br />
і в сивім димі лісу гребінь.</p>

<p class="poem">З гір яворове листя лине.<br />
Кужіль, і півень, і колиска.<br />
Вливається день до долини,<br />
мов свіже молоко до миски.</p>


<br/>
<h2>Різдво</h2>

<p class="poem">Народився Бог на санях<br />
в лемківськім містечку Дук лі.<br />
Прийшли лемки у крисанях<br />
і принесли місяць круглий.<br />
Ніч у сніговій завії<br />
крутиться довкола стріх.<br />
У долоні у Марії<br />
місяць - золотий горіх.</p>


<br/>
<h2>Коляда</h2>

<p class="poem">Тешуть теслі з срібла сани,<br />
стелиться сніжиста путь.<br />
На тих санях в синь незнану<br />
Дитя Боже повезуть.</p>

<p class="poem">Тешуть теслі з срібла сани,<br />
сняться веснянії сни.<br />
На тих санях Ясна Пані,<br />
очі наче у сарни.</p>

<p class="poem">Ходить сонце у крисані,<br />
спить слов'янськеє Дитя,<br />
їдуть сани, плаче Пані,<br />
снігом стелиться життя.</p>


<br/>
<h2>Ніч</h2>

<p class="poem">Розкрита книжка, лампа, блудні нетлі,<br />
ляга на серце ржа думок.<br />
На стінах тіні в'яжуть круглі петлі<br />
в чудний і нерозплутаний клубок.<br />
Мов чорний кіт, сів череватий чайник,<br />
годинник, наче джміль, гуде.<br />
Яка ж солодка ця принада тайни –<br />
те слово, що, мов з каменю, тверде!<br />
Бляшане небо, олив'яний місяць<br />
і ночі попелястий дим.<br />
Невже ж нема на цьому світі місця<br />
поривам нездійсненним та палким?</p>


<br/>
<h2>Пізня година</h2>

<p class="poem">Об вікно кажан крильми вдаряє,<br />
все принишкло, стихло, охололо.<br />
Безвість манить нездійсненним раєм,<br />
наче ртуть, спливає в жили холод.</p>

<p class="poem">Ходиш, ходиш, дивні тіні водиш,<br />
з болем родиться у серці пісня.<br />
Поплили над світом чорні води<br />
ночі.<br />
&nbsp;&nbsp;&nbsp;Спати йди.<br />
&nbsp;&nbsp;&nbsp;&nbsp;&nbsp;&nbsp;Година пізня.</p>

<p><i>1 травня 1933</i></p>


<br/>
<h2>Ранок</h2>

<p class="poem">Ранок блиснув. Сонце, мов червона цегла,<br />
покотилось бляхою дахів.<br />
Ранок тіні й мрії розгорнув і знагла<br />
піснею возів прогомонів.</p>

<p class="poem">Знову перекреслить неба синь безмірну<br />
зір падучих лінія крива.<br />
Місто дивно біле, майже неймовірне,<br />
з мли, немов з уяви, виплива.</p>

<p class="poem">Тільки цей куток ще тінню обійнятий,<br />
скрипка, струни обвільнивши, спить.<br />
Сонна тиша, лиш перо дзвінке й крилате<br />
по папері, мов стріла, дзичить.</p>

<p><i>Серпень, 1933</i></p>


<br/>
<h2>Суворий вірш</h2>

<p class="poem">Не втекти вже, дарма, від жорстоких цих днів,<br />
не втекти вже ні в мрію, ні в пісню.<br />
Мов фальшива струна, так дзвенить кожний спів<br />
під суворих світань весну пізню.</p>

<p class="poem">Вже не вирватись більше з затислих обійм,<br />
треба глянути дням просто в вічі,<br />
хоч навпроти вдаряє скажений прибій,<br />
невблаганним нас визовом кличе.</p>

<p class="poem">Не сховатись, дарма, в тиху тінь самоти,<br />
не закрити долонями зору.<br />
Гострий відблиск і відгомін хвиль долетить<br />
крізь імлу, хоч найбільш непрозору.</p>

<p class="poem">Не сховатись, дарма, під наметом краси,<br />
в чаді п'яному строф кришталевих.<br />
Вітре днів, мої власні слова рознеси,<br />
на шляхах їх розвій стомилевих!</p>

<p class="poem">О поете, дарма, вже тобі не втекти,<br />
треба визнати те, що найгірше:<br />
чи самого себе не оббріхуєш ти<br />
в цих п'янливих, розспіваних віршах?</p>

<p><i>21 грудня 1932</i></p>


<br/>
<h2>Спротив</h2>

<p class="poem">Чи то струни, чи не струни,<br />
чи о, може, вістря шпаг?<br />
Вік минув зеленорунний,<br />
що садами ніжно пах.</p>

<p class="poem">Навіть скрипки срібні жили<br />
не заплачуть серед туч,<br />
хоч на серце наложили<br />
днів твердих тісний обруч.</p>

<p class="poem">Так стоятиме навпроти,<br />
хоч до цього не привик,<br />
наче скам'янілий спротив,<br />
цей моєї пісні крик.</p>

<p><i>18 січня 1933</i></p>


<br/>
<h2>Гірка ніч</h2>

<p class="poem">Заснули люди в чорнім місті,<br />
під ковдрами леліють сни.<br />
Твоєї мрії не помістить<br />
цей світ безкраїй та тісний.</p>

<p class="poem">Замовкли голоси охриплі,<br />
і спокій крила розпина,<br />
і північ зерна маку сипле,<br />
та не для тебе тишина.</p>

<p class="poem">І ось дрібний чорнявий хлопець<br />
підніс долоні до чола.<br />
Ні, суті світу ти не схопиш,<br />
не вирвеш віршем корінь зла.</p>

<p><i>22 березня 1933</i></p>

			</div> <!-- content -->


			<div class="footer">
				<div class="content-element">
					<p>Підтримка: <a href="http://koleso-mag.ho.ua">http://koleso-mag.ho.ua</a></p>
				</div>	<!-- content-element -->
				
			</div>	<!-- footer -->

		</div> <!-- wrapper -->

	</body>
</html>
