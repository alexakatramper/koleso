<!DOCTYPE html><html lang="uk">	<head>		<meta charset="utf-8">						<!--Prevent pinch to zoom on iOS devices-->			<meta name="viewport" content="width=device-width; initial-scale=1.0; maximum-scale=1.0; user-scalable=no;" />						<!--Allow saving as a web app on the home screen on iOS Devices (doesn't apply in Baker)-->			<meta name="apple-mobile-web-app-capable" content="yes" />						<!--If the page is saved as a web app, the statusbar will be black-translucent (doesn't apply in Baker)-->			<meta name="apple-mobile-web-app-status-bar-style" content="black-translucent" />						<!--Prevent phone number detection on iOS devices-->			<meta name="format-detection" content="telephone=no" />									<!--Title. The content of the title is displayed on the loading screen on iOS devices-->			<title>Микола Дерлиця • Поратували</title>						<!--Loading the main style sheet-->			<link href="styles/styles.css" rel="stylesheet" type="text/css" />						</head>		<body>				<div class="wrapper">						<!-- header image -->			<div class="article-header"></div>						<div class="content"><h1>Микола Дерлиця</h1><h2>Поратували</h2><p>В купе, до якого всіли два пан-отцї, їхав сам один якийсь панок. При їх вході він пробудив ся з дрімоти, чемненько запитав, яка то стадія, і засунувши ся ще глибше в кут, далї дрімав сидячи.</p><p>В иньших передїлках ваґона, як здавало ся, було таки зовсїм пусто. О.Карович, молоденький ще чоловік, живий, худорлявий брунет із цїкавим носом мав охоту розбудити панка, бо виглядав неначе якийсь знайомий з ним, але о.Рожнївський відрадив, мовлячи, що подорож має свої права; втомлений нехай собі спочиває. При тім вони сїли в другім боцї купе і бесідували трохи не шепотом, аби не перешкодити сонному подорожному, який і зверхнїм своїм виглядом заслугував на пошану: був порядно одїтий, із модний заростом, а на соннім його лицї розливала ся ангельська доброта.</p><p>— Про свою вигоду ми не потребуємо дбати. Яка наша подорож?! За 20 мінут будемо на місцї! — мовив о.Рожнївський,</p><p>— О. парох їдуть по платню, так як я ? — запитав о. Карович.</p><p>— По правдї їду переписати стемпель, бо як поплачу за дїти, то із платнї не лишить ся мені й на тютюн,— мовив Рожнївський. — Ах, щасливі часи, коли то чоловік був сотрудником!</p><p>— До того приватним! — доповів Карович.</p><p>І пан-отцї колихали ся під такт ваґона, та осьміхали ся до себе. На Рожнївськім зрештою не було сліду лихих часів, а навпаки, він був таки добре заживний, а чисто вибритване його лице красив прездоровий румянець...</p><p>В половинї дороги знайшов ся ще один подорожний. Він мабуть лежав на лавцї в другім купе і тому зразу не було його видко.</p><p>— Я аґент від диванів, прошу панства дати менї заробити! — промовив сей до пан-отцїв, кланяючи ся із за перегородки. Виглядав на Жида.</p><p>— Нам не треба диванів! — відповіли пан-отцї.</p><p>— Небоже! доробив би ся ти при нас ! — притишено сказав Рожнївський.</p><p>Аґент заговорив так голосно, аж збудив добрячого панка.</p><p>— Маю добру цигарницю, чисто бурштинову,— звернув ся аґент до панка,— продам дешево, гарна штучка, тілько за 5 ґульденів,— тарахкотїв як млинок і потирав циґарницею об рукав.</p><p>— Куріть із неї самі, коли вона така добра,— відповів зачеплений.</p><p>— Ту циґарницю можна мати за ґульдена,— значучо сказав аґент.</p><p>— Прошу?! — глумливо відповів панок.</p><p>Аґент очевидно не норозумів, приняв глузуванє за добру монету, пересадив ся через перегородку і став панкови викладати досить звичайненьку гру в три карти.</p><p>— Чи нема в тім якого шахрайства? — мовив зовсім без церемонії панок і приглядав ся картам.</p><p>— Ну, на переконанє зробім пробу! — відповів аґент. — Щастє раз так, а раз так,— поясняв він, коли панок похибив.</p><p>По третїй пробі панок сягнув до кишенї по гроші на першу ставку.</p><p>— Нам не випадає в се мішати ся,— насупивши брови мовив Рожнївський до Каровича. Той покивав головою на знак, ще гадає так само.</p><p>— Тут нема нїякого шахрайства, а щастя можна спробувати, що то шкодить! — мовив аґент, ховаючи до кишені циґарницю і ринського.</p><p>— Панок зараз виграє циґарницю! — оживлено мовив Карович до Рожнївського.</p><p>— Тай гарна циґарниця, за ринського хоч кому, варто її виграти,— додав той.</p><p>Панок тимчасом вибрав одну карту, аґент кинув її з другими двома на лавку, швидко попересував і велїв панкови знайти свою карту.</p><p>— Не та! Не та! — закричав Карович приступаючи близше.</p><p>— Пропало! Друга ставка два Гульдени! — об’ясняв аґент.</p><p>Панок дав аґентови два ринські і вибрав карту.</p><p>— Уважайте, пане, на пальцї, таж то так легко допильнувати карту,— заохочував Карович добрячого панка.</p><p>— Прошу уважати,— мовив і аґент.</p><p>Знов програв панок.</p><p>— Що вам, добродїю?! Ви певно не виспані! Радше дайте сьому спокій, ксли ви... — але нодуманого масного епітета Карович не виповів, тілько з докором глянув на аґента, який так безлично використовував, мовляв, недотепність неповинної людини.</p><p>— Ну, яке чиє щасте! Третя ставка 3 Гульдени,— спокійно мовив аґент.</p><p>Отже панок і за третім разом хибив.</p><p>Карович і Рожнївський приглядали ся грі з гори, стоячи, та кождий раз угадували. Карович затремтів.</p><p>— Я кладу ставку, дальше годї витримати. Безсоромного аґента треба навчити розуму і покарати його власного збруєю. Шкода панка. Його треба поратувати. Я відіграю його гроші і віддам йому, — шептав Карович Рожнївському до вуха, живо ґестикулюючи.</p><p>Рожпївський тілько кивнув головою. Карович добув із кишенї цїлкову пятчину, присів до граючих і сказав іронічно.</p><p>— Прошу мені позволити спробувати щастя.</p><p>Панок відсунув ся геть. Аґент розміняв пятку і пішла Каровича перша ставка. Він не встиг ще гаразд піднести вибрану карту, а Рожнївський уже штовхнув його в плечі на знак, що він похибив. Карович глянув па добрячого панка, ще дужше затремтїв і чим боржій поклав другу ставку.</p><p>— О. катехето! (Карович був приватним сотрудником), о. катехето! уважайте! — напімнув його Рожпївський. Він без духа сягнув по карту.</p><p>— Ні, ні! Тамта з правого боку! — закричав Рожнївський, через Каровичове плече вхопив властиву карту і злісно тріснув нею об лавку. Його була правда. Дальше Карович завагував ся. Третя ставка виносила 3 ринські, а він мав тільки ті два в кулацї. Запозичити ся у Рожнївського? Ануж він не позичить, або таки не має гроший. Нї, лїпше зараз відступити ся без великого сорому. Коли-ж бо той добрячий панок так вдивив ся в нього своїми знайомими очима, що бодай із ними запав ся!</p><p>— Позвольте! — сказав Рожнївський, відсуваючи Каровича на бік та подаючи аґентови ринського на першу ставку. Тільки його й бачив. Він подвоїв. Карович видїв, що він знов похибив, але нїчого не казав, очевидно рад, що не сам буде стидати ся.</p><p>Рожнївський також це промовив слова, тілько показав Каровичеви два пальцї поза плечима, се-б то просив позичити йому два ринські на третю ставку. По тім Рожнївський і Карович німо порозуміли ся, що вже лишилися без гроший. На щастє засвистала машина і вони пустили ся живо висїдати.</p><p>Карович іще раз глянув па добрячого панка і пізнав його. Колись вони ще ґімназиясти грали з тим Жидком на помаранчі в Klein, Mittel, Gross. Тай ся пригода йому від разу розяснила ся. Аґент і панок були у змові.</p><p>Пан-отцї йдучи з зелїзничого двірця до міста, довго не відзивали ся до себе. Нарештї сю мовчанку перервав Карович.</p><p>— Розваживши добре, ми властиво осягнули свою ціль; ми поратували добрячого панка,— мовив він.</p><p>— Ет! Не їжджу більше з приватними сотрудниками,— відповів Рожнївський.</p>			</div> <!-- content -->									<div class="footer">				<div class="content-element">					<p>Підтримка: <a href="http://koleso-mag.ho.ua">http://koleso-mag.ho.ua</a></p>				</div>	<!-- content-element -->							</div>	<!-- footer -->					</div> <!-- wrapper -->			</body></html>